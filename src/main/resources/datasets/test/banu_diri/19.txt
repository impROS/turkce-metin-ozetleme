Genç Bakış'ta olaylı gece

KANAL D'de yayınlanan yazarımız Abbas Güçlü'nün hazırlayıp sunduğu "Genç Bakış" programının dün akşam Ankara ODTÜ'den yaptığı canlı yayın sırasında dışarıda bekleyen sağ ve sol görüşlü öğrenciler arasında çıkan kavgada 1 kişi yaralandı, bazı öğrenciler gözaltına alındı. Jandarmanın müdahalesiyle kavga büyümeden önlenirken, progrma verilen aradan sonra devam edilmedi.

Abbas Güçlü'nün sunduğu "Genç Bakış" programına dün akşam Ankara'da ODTÜ Kültür ve Kongre Merkezi'nde gerçekleşti. Programı Tunceli Bağımsız Milletvekili Kamer Genç, Kültür eski Bakanı Fikri Sağlar, MHP Milletvekili Tuğrul Türkeş, AKP Balıkesir eski Milletvekili Turan Çömez konuk olarak katıldı. Kanal D'den canlı yayınlanan programda konuklar, "Parti içi demokrasi" konusunu tartıştı. Konukların bulunduğu salona öğrenci alınmadı. Konuklar, sıra ile görüşlerini açıklarken, programı kampusta izleyen sol ve sol görüşlü öğrenciler merkez önünde toplandı. Konuklara tepki gösteren ve canlı yayını kesmek üzere link aracına yönelen bir grup öğrenciye karşıt görüşlü diğer öğrenci grubu müdahale etti. 

İki öğrenci grubu arasında ve özel güvenlik görevlilerinin yanısıra jandarma ekiplerinin kısa sürede müdaha ettiği kavgada, yaralanan 1 öğrenci hastaneye kaldırıldı. Kavgaya karıştıkları belirlenen bazı öğrenciler ise gözaltına alındı. Bu arada konukların birer kez konuşmasının ardından programa reklam arası verildi. Çıkan olaylar nedeniyle aradan sonra program tekrar yayına gelmedi.
