Çukurca'da 24 asker şehit 

Terör örgütü PKK, Hakkari'nin Çukurca İlçesi Kekliktepe bölgesinde bulunan askeri birliğe saldırdı.  PKK'lı teröristlerle güvenlik güçleri arasında çatışma çıktı. Çıkan çatışmada 24 asker şehit oldu, 18 asker de yaralandı. Saldırıların 200 kişilik bir PKK'lı grup tarafından gerçekleştirildiği öğrenildi.

01.00 sıralarında Çukurca'da güvenlik güçlerinin bulunduğu binaları uzun namlulu silahlarla yoğun ateş altına tuttu.  Teröristlere polis ve askerler de anında karşılık verdi. Ağır silahların kullanıldığı ilçe merkezindeki çatışma 30 dakikayı aşkın süredir aralıksız devam etti. DHA'ya göre, gece saatlerinde başlayan saldırılarda 24 asker şehit oldu, 18 asker de yaralandı.

İlçenin her kesiminden duyulan yoğun silah sesleri halk arasında büyük endişeye neden oldu. Bu arada, Hakkari'deki polis telsizlerinden tüm polislerin çelik yelek giymeleri ve tam tecizatlı olmaları talimatı verilirke  Çukurca'daki çatışmaya destek için de hazır durumda beklenmeleri istendi. 

Saldırının ardından Genelkurmay Başkanı Orgeneral Necdet Özel ve kuvvet komutanları bölgeye hareket etti. Saldırının ardından Başbakan Erdoğan başkanlığında bir terör toplantısı yapıldı. Başbakanlık Merkez Bina'daki toplantıya Başbakan Yardımcısı Beşir Atalay, İçişleri Bakanı İdris Naim Şahin, Milli Savunma Bakanı İsmet Yılmaz da katıldı.



