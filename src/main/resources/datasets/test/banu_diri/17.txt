Altın neden yükselir

2010 yılı altın yılı oldu demek için birçok neden var.Birincisi fonların sayısı da büyüklüğü de arttı. Bunda yatırımcının altına olan inancı kadar, bu fonları yönetenlerin aldıkları riskin de payı büyük. Fon yöneticileri, bu riski aldıkları için pişman olmadılar.  Tüm fonlar içinde en parlak getirileri onlar elde etti.

Altın'da görülen rekor artışlarda, dünyanın önde gelen Merkez Bankaları tarafından uygulanan gevşek para politikası, spekülatif işlemler ve dalgalanmalarda güvenli liman olma özelliği önemli rol oynadı. Yaşanan yukarı yönlü hareketler nedeniyle altın 2010 yılının en çok kazandıran yatırım enstrümanı oldu.  Yüzde 100 altından oluşan B tipi fonlar da bu sayede yılın en çok kazandıran B tipi fonları olarak yatırımcısının yüzünü güldürmeyi başardı.

Altındaki yükseliş, B tip altın fonlara olan ilgiyi de artırdı. 2009 yıl sonunda 7 adet B tipi altın fonunun büyüklüğü 236.2 milyon lirayken, 2010 sonunda fon sayısı 11’e ve toplam büyüklüğü 479.4 milyon liraya çıktı. B Tipi altın fonunda getiri şampiyonları ise Erkan Bilgün'ün yönettiği yüzde 29.54 getiri sağlayan T. Garanti Bankası B Tipi Altın Fonu, Çağrı Özel'in yönettiği yüzde 29.2 getiri sağlayan HSBC Yatırım B Tipi Altın Fonu ve Emrah Tercan'ın yönettiği yüzde 28.7 getiri sağlayan TEB B Tipi Altın Fonu. Diğer altın fonlarının getirisi de ilk üçe yakın seviyelerde seyrediyor.







