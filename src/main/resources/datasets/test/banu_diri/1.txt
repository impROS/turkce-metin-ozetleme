Kaddafi'nin müthiş mirası ne olacak?

İşte son dönemde dünyanın merak ettiği en önemli soru: Muammer Kaddafi öldü, büyük mirası ne olacak? Devrik liderin toplam servetinin 168 milyar dolar olduğu açıklandı.Servetin büyük bir bölümü nakit para ve mücevherden oluşurken, milyar dolarlık gayrimenkuller de dikkat çekiyor. Libya Ulusal Geçiş Konseyi, bir kısmı dondurulan nakit ile servetin tamamına almak için harekete geçti.

Başta ABD ve İngiltere olmak üzere Kaddafi'nin hesaplarının olduğu ülkelerin bankalarıyla temasa geçen Ulusal Geçiş Konseyi, "Bu parayı size vermemiz mümkün değil" yanıtını aldı.Ancak BM kanunlarına göre, devrik liderlerin paralarının yeni yönetime devredilmesi gerekiyor.Kaddafi'nin Ağustos ayının sonunda Trablus'taki karargahından ayrılırken, 12 milyar dolar nakit para ile 5 milyon Dolarlık altını yani yaklaşık 17 milyar doları, 7 araçla tünellerden Nijer'e verdiği belirtiliyor.Bu para şimdi eşi Safiye, kızı Ayşe ve hayatta kalan oğullarının kontrolünde.Libya halkı da, bu paranın kendilerine ait olduğunu iddia ediyor.

Kaddafi'nin kızı Ayşe, Libya lideri ve oğlu Mutassım'ın cenazelerinin kendilerine teslim edilmesini istedi. Ayşe, "BM, İslam İşbirliği Teşkilatı'na sesleniyorum; şehit cenazeleri Sirte'deki aşiretimize teslim edilmeli, islami gelenek ve kurallar uyarınca defnedeceğiz" dedi.










