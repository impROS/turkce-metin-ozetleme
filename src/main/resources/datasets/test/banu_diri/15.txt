CHP'li Tanal, Adaleti mumla arıyorum

Protesto için elinde fener ile "İnternet Andıcı" davasına katılan CHP'li Tanal, Deniz Feneri Davası'na gösterilen hassasiyetin Türkiye'de devam eden tüm davalarda ve soruşturmalarda da gösterilmesini istedi. Tanal, "Simgesel anlamda dikkat çekmek için deniz feneriyle geldim ve adaleti mumla arıyorum" dedi.

CHP İstanbul Milletvekili Mahmut Tanal, Deniz Feneri soruşturması kapsamında 6 kişinin tahliyesi protesto etmek amacıyla, elinde fener ile İnternet Andıcı davasına katıldı. Duruşma salonuna elindeki fener ile giren ve avukat sıralarına oturan CHP'li Tanal mahkeme tarafından oturum başlanmadan uyarıldı.Feneri ile dışarı çıkan CHP'li Tanal Silivri Cezaevi önünde duruşmada yaşananları basın mensuplarına anlattı. CHP'li Tanal, Adalet Bakanlığı ve HSYK tarafından Deniz Feneri davasına toplumda bu güne kadar görülmeyen bir hassasiyeti gösterildiğini savundu. Deniz Feneri Davası'na gösterilen hassasiyetin Türkiye'de devam eden tüm davalarda ve soruşturmalarda da gösterilmesini isteyen Tanal, "Simgesel anlamda dikkat çekmek için deniz feneriyle davaya geldim" dedi.

Duruşmada yaşadıklarını anlatan Tanal, fenerle duruşma salonuna girmesinin ardından mahkeme başkanı ve ve üyeler tarafından çağırıldığını söyledi. "Ceza Muhakemesi Kanunu'nda (CMK) bunun duruşma salonunda bulunmasının yasaklayan bir hüküm yok" diyen Tanal, "Ama hukukçu kimliğimle fazla oradaki duruşmayıda uzatmama adında feneri dışarı çıkardım." açıklamasında bulundu.



